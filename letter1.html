<!DOCTYPE html>
<html>
    <head>
        <meta http-equiv="content-type" content="text/html; charset=utf-8" />
        <link rel="stylesheet" href="style.css" title="" type="text/css" />
        <title>Letter-1</title>
        
    </head>
    <body>
        <a class="links home" href="index.html">Home</a>
        <h2 class="headline">চিঠি ০১ </h2>
        <p class="para">জাতির জনক বঙ্গবন্ধু শেখ মুজিবুর রহমানের সুযোগ্য কন্যা মাননীয় প্রধানমন্ত্রী জননেত্রী শেখ হাসিনার নিকট খোলা চিঠি ১
আস সালামু আলাইকুম। এ অধম গোলাম আপনার সমীপে আমার মনের কিছু দুঃখের কথা প্রকাশ করতে চাই। আমি নগণ্য একজন দোষী মানুষ। আমার দোষের কথা শুনাতে চেয়েছিলাম একজন মাননীয় এমপি ও উপদেষ্টা মহোদয়কে। আমি জানতাম না এ ছোট বাংলাদেশের একজন মাননীয় এমপি ও উপদেষ্টা মহোদয়ের নিকট পৌছা এত কঠিন । কয়েক মাস চেষ্টা করেছি কিন্তু আমি ব্যর্থ হয়েছি। আমি জানতাম উনারা অনেক ব্যস্ত মানুষ। আমি এটাও জানতাম যে আমি একেবারেই নগণ্য। এমপি মহোদয়ের দরজা তো খোলা থাকে না। তার দরজা পর্যন্ত পৌঁছতে অনেক খেয়া, অনেক ঘাট পাড়ি দিতে হয়। খেয়া পারাপার যারা করেন তাদের চোখে আমি একজন পুঁচকে। সুতরাং আমার খেয়া পাড়ি দিয়ে মাননীয় এমপি মহোদয়ের নিকট যাওয়া অসমাপ্ত রইল । তাই আমার মনের দুঃখের কথা আপনাকে জানাতে চাই। আমি জানি আপনার কাছে পৌছা বিশেষ করে আমার মত নগণ্য লোকের একেবারেই অসম্ভব। আপনার কাছে আমার দোষ ত্রুটির কথা একান্তে বলতে পারলেই ভাল হতো। কারণ, আমার এ দোষের কথা অন্য কেউ জানতো না। মাননীয় প্রধানমন্ত্রী দয়া করে এ অধম দুঃখীর চিঠিগুলো একটু মন দিয়ে পড়বেন। আমি জানি আপনার প্রতিটা মুহূর্ত সময় অতি মূল্যবান। তারপরও আপনার মত দরদী ব্যাক্তিত্বকে আমি বিরক্ত না করে পারছি না। এ জন্য আমি ক্ষমাপ্রার্থী।</p>
    </body>
</html>